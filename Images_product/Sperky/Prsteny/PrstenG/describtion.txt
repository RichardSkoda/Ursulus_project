V poslední době sice tvořím seč můžu, ale na propagaci času mnoho nezbývá a vytíženost je maximální. Proto mám radost, že jsem urval trochu času a můžu vás seznámit s tvorbou posledních měsíců. Svými experimenty často navštěvuji neznámé vody a i když někdy pokus nevede ke kýženému výsledku i cesta stojí za to. Jedním z posledních povedených pokusů je tato na míru vyrobená sada snubních prstenů, které jakoby napodobovaly hrubou texturu přírodního kamene. Tato zdánlivě křehká krása je díky použití povrchově upraveného zirkonia, které díky sytě černému zabarvení působí velmi netradičním dojmem. Celkový dojem pak dotváří krabička jednoduchých tvarů z tmavého dřeva panga panga . Doufám, že se vám prsteny líbí stejně jako mě. Přeji krásnou podívanou