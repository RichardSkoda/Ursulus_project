Nejkomplikovanější úkol minulého roku nebyl překvapivě žádný nůž, ale jeden z prstenů se vsazeným kamenem. Jmenovitě se jedná o záhnědu vybroušenou do trojúhelníkovitého tvaru. Vzhledem k velikosti kamene a jeho tvaru byla realizace náročná v mnoha směrech. Maximálně využít potenciál kamene, zajistit aby se kámen nemohl poškodit a zároveň prsten nevypadal příliš masivně. Až na poslední úkol se mi podařilo přijít s návrhem, který vidíte před sebou. Masivnost si zachoval, ale podařilo se mi ji redukovat v největší možné míře. Pro kontrast a zviditelnění kamene jsem i titanového prstenu zvolil kartáčovaný povrch a celému šperku dal tak saténový nádech. Kámen zkušeně osadil skvělý zlatník Martin Novotný a musím říct, že odvedl skutečně profesionální práci. Toto je jedná z mála realizací co mi dala v loňském roce skutečně zabrat, protože prostor pro případné korekce žádný nebyl, ale výsledek stojí rozhodně za to. Co říkáte? 