Opět jsem měl možnost po dlouhé době pracovat s famózním titanovým damaškem z dílny Futuron Forge. Je to materiál s naprosto skvělým využitím nejen jako špičkový šperkařský materiál. Jeho hlavní devízou (alespoň pro mě) je to, že vzniká u nás za kopečky v Chrastavě. Jsem tak opravdu pyšný, že se jako malá země můžeme řadit pouze k malé hrstce producentů těchto futuristických materiálů a zvládáme to v pravdě ve světově vysoké kvalitě. Prstýnky jsou variací na jednoduché klasické snubní kroužky, ale použití tohoto materiálu posouvá jejich finální podobu o několik úrovní výše. Prozatím musím přiznat, že jen škrábu po povrchu z hlediska možností barevných kombinací, ale můžu směle říct, že v tomto ohledu nás čekají ještě velké věci. Koneckonců posuďte sami jak se vám líb