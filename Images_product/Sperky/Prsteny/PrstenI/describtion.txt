Abych trochu naředil ostrý start letošního roku, tak přejdu na něco přívětivě zaobleného. Tento set poměrně masivních snubních prstenů z hrubě broušeného titanu krásně kontrastuje s geometrickou elegancí velkého (3mm) broušeného kubického zirkonu v dámském prstenu. Prsteny jsou doplněny o krabičku se subfosilního dubu, který je jak jinak také hrubě kartáčovaný. Tím se krásně zviditelní struktura letokruhů a dotvoří tak krásný vzájemně komplementární celek. Nedá se říci jinak, že právě v jednoduchosti je krása a v tento set to krásně vystihuje.